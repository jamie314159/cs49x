Primary publication: YOS 04, 208
Author(s): Keiser, Clarence E.
Publication date: 1919
Secondary publication(s): NG 2, 212
Collection: Yale Babylonian Collection, New Haven, Connecticut, USA
Museum no.: YBC 03884 or 04208
Accession no.: 
Provenience: Umma (mod. Tell Jokha)
Excavation no.: 
Period: Ur III (ca. 2100-2000 BC)
Dates referenced: Shulgi.42.00.00
Object type: tablet
Remarks: 
Material: clay
Language: Sumerian
Genre: Legal
Sub-genre: di-til-la
Composite number: 
CDLI comments: 
Catalogue source: 20011220 ur3_catalogue
ATF source: cdli staff
Translation: 
UCLA Library ARK: 21198/zz001tk4jg
Seal no.: 
CDLI no.: P142272
Transliteration:
&P142272 = YOS 04, 208 
#atf: lang sux 
@tablet 
@obverse 
@column 1 
1. 1(disz) a-gi ku3 6(disz) gin2-sze3 di-ni-li2 in-sa10-asz ba-gi-in 
2. ku3-ba inim# ba-a-ga2-ar 1(u) gin2 ku3 ba-an-kux(KWU147) 
3. ur-nigar{gar}-ke4 di-ni-li2 la2-e-dam 
$ double ruling 
4. 1(disz) ur-{d}pa4-mu-DU u3 szesz#-a-ne-ne 
5. gu3-de2-a nam-erin2-sze3 inim bi2#-ga2-ar 
6. ku3 1(u) 5(disz) gin2-sze3 
7. lugal#-[nig2]-lagar-e ARAD2-mu-um [bi2]-du11 ba-ra-sa10 nam-ARAD2#-da-ni-sze3 ba-gi-in 
$ double ruling 
8. 1(disz) ur-zigum-ma dumu nin9 a2-ni-ta nu-{gesz}kiri6 
9. gu3-de2-a nam-erin2-sze3 inim i3-ni-ga2-ar 
10. nam-dumu geme2 dingir-ra ensi2-ka-ka-sze3 ba-gi-in 
$ double ruling 
11. 1(disz) ARAD2 ku3 4(disz) gin2-sze3 
12. lugal-e2-mah-e in-sa10 
13. lu2-inim-ma-bi ba-ri-ri-ge-esz-[am3] 
@column 2 
1. mu-bi-sze3 lugal-e2-mah-e nam-erim2-bi un-tar ARAD2 ba-an-tum2-mu 
$ double ruling 
2. 1(disz) lugal-iti-da u3 dumu-ne-ne 
3. na-ba-sa6# nam#-erin2-sze3 inim bi2#-[ga2]-ar 
4. lugal-a2-zi-da gudu4 ARAD2 {d}szara2 i3-me-a 
5. nam-erim2-bi ku5-dam 
$ double ruling 
6. 1(disz) ka5-a munu4-mu2# u3 dumu-ne-[ne] 
7. na-ba-sa6# nam#-erin2#-sze3# inim [bi2-ga2-ar] 
8. ur-{d}[szara2 sza13]-dub#-ba#-[ke4] ARAD2 {d#}[szara2 i3-me-a] 
9. nam-erim2#-[bi ku5-dam] 
$ double ruling 
10. 1(disz) szu-zu#-[x u3 szesz]-a-[ne-ne] 
11. x-[x nam]-erin2#-sze3 inim# [bi2]-ga2#-ar 
12. e2-a-szar [lu2] gar-sza-na-ka-ra{ki} en3-bi tar-re-dam 
$ double ruling 
13. 1(disz) u2-da dumu nigar{gar}-ki-du10 [ARAD2 {d}szara2] i3-me-a 
14. [...] gudu4#-ke4 [nam-erim2-bi ku5]-dam 
$ double ruling 
@reverse 
@column 1 
1. 1(disz) ur-{d}dumu-zi-da dumu da-a-ti 
2. lu2-{d}szara2 dumu szesz-kal-la-ke4 nam-ARAD2-sze3 inim in-ni-ga2-ar 
3. ad-da-lu2 dumu geme2-na i3-me-a nam-erim2-bi ku5-dam 
$ double ruling 
4. 1(disz) dingir-mu ma-an-szum2 ku3 5(disz) gin2-sze3 a-ab-ba ku3!-saga in-szi-sa10 
5. u-bar-e nam-erin2-sze3 inim in-ni-ga2-ar 
6. ur-{d}suen-ke4 nam-erim2-bi ku5-dam 
$ double ruling 
7. 1(disz) ur-{d}hendur-sag-ka ku3-ta sa10-a ur-{d}en-lil2-la2-ka-sze3 ba-gi-in 
8. 1(disz) da-du-mu ku3-ta sa10-a lu2-zabala3{ki} unu3-da-sze3 ba-gi-in 
9. 1(disz) ur-nigar{gar} ku3-ta sa10-a ur-{d}ba-<ba6> sagi-sze3 ba-gi-in 
10. 1(disz) ur-sukkal ku3-ta# sa10#-a u3-ma-ni-sze3# ba#-gi-in 
11. lu2-{d}en-lil2-la2-ke4 nam-erim2-bi ku5-dam 
$ double ruling 
12. 1(disz) lugal-ab-ba ku3-ta sa10-a ur-szu-ku3-ga-ka-sze3 ba-gi-in 
13. 1(disz) a2-ta szu-i 
@column 2 
1. [ARAD2 {d}]szara2-sze3 ba-gi-in 
2. 1(disz) lugal#-nig2-lagar-e ARAD2 {d}szara2-sze3 ba-gi-in 
3. 1(disz) ab-ba-saga u3 dumu-ne-ne ku3-ta sa10-a 
4. lugal-e2-mah-e-sze3 ba-gi-in 
5. 1(disz) ur-a2-zi-<mu2>-a ku3-ta sa10-a a-kal-la-<sze3> ba-gi-in 
6. 1(disz) lu2 zah3 ARAD2 {d}szara2 i3-me-a ur-{d}szara2 sza13-dub-ba-ke4 nam-erim2-bi ku5-dam 
7. 1(disz) a-du-du dumu ur-e-la tug2-du8 ARAD2 {d}szara2-sze3 ba-gi-in 
$ double ruling 
8. ki a-bu-ni szagina-ta 
9. ensi2-ke4 i3-dab5 
$ double ruling 
10. mu sza-asz-ru{ki} ba-hul 
